# اطلاعات

- نویسندگان: Fawaz Abdulrahman<fawaz.ar94@gmail.com> و Musharraf Omer<ibnomer2011@hotmail.com>
- نگارش: 1.1
- [دانلود](https://github.com/blindpandas/spellcheck/releases/download/v1.1/spellcheck-1.1.nvda-addon)

## کاربرد

هدف این افزونه، پیدا کردن و تصحیح فوری خطاهای املایی در یک متن نوشته‌شده است. افزون بر این، میتوانید فهرستی از واژه‌ها موسوم به واژه‌نامه‌ی شخصی ایجاد کنید. این واژه‌ها به فهرست پیشنهادهای کلمات دارای خطای املایی افزوده میشوند.


## نحوه استفاده

- مقداری متن با استفاده از کلید‌های معمولی انتخاب‌کننده‌ی متن، مثل Control+A برای انتخاب همه، انتخاب کنید
- کلیدهای NVDA+Alt+S را برای نمایش پنجره‌ی افزونه فشار دهید.
- غلط‌یابی بر اساس زبان ورودی صفحه‌کلید فعلی شما انجام خواهد شد.
- همچنین میتوانید با فشردن کلیدهای NVDA+Alt+Shift+L یک زبان را بطور دستی انتخاب کنید.
- چنانچه خطای املایی نباشد، پیامی اعلام میشود که مشخص میکند خطایی موجود نیست.
- اگر خطا یا خطاهایی باشد، با کلیدهای جهت‌نمای چپ و راست روی واژه‌های نادرست حرکت کنید و با اینتر یا جهت‌نمای پایین، منوی پیشنهادها را باز کنید.
- بین پیشنهادها با جهت‌نماهای بالا و پایین حرکت کنید؛ سپس برای انتخاب یک پیشنهاد، اینتر بزنید. NVDA هر خطایی را که دارای پیشنهاد باشد، وقتی با جهت‌نماهای چپ و راست بینشان حرکت کنید خواهد خواند.
- زمانی که بین خطاها با چپ و راست حرکت میکنید، با زدن کلید Backspace میتوانید یک پیشنهاد را حذف کنید.
- وقتی غلط‌یابی به شکلی که توضیح داده شد انجام گرفت، با زدن Control+R پیشنهادهای برگزیده را در متن انتخاب‌شده جایگزین کنید.
- Control+R، علاوه بر جایگزین کردن کلمات، چنانچه افزودن واژه به واژه‌نامه را انتخاب کرده باشید، کلمه‌ی مشخص‌شده را به واژه‌نامه‌ی شخصی اضافه میکند.

### واژه‌نامه‌ی شخصی

در منوی پیشنهادها، گزینه‌ای برای افزودن واژه به واژه‌نامه‌ی شخصی وجود دارد. دفعه‌ی بعدی که دنبال کلمه‌ی نادرست مشابهی میگردید، علاوه بر پیشنهادهای واژه‌نامه‌ی معمولی، کلمه‌های واژه‌نامه‌ی شخصی هم در فهرست پیشنهادها ظاهر میشوند.
مثلا، اگر کلمه‌ی «فواز» را به واژه‌نامه‌ی شخصی اضافه کردید، دفعه‌ی بعد، چنانچه کلمه‌ی «فوز» را نوشتید، کلمه‌ی «فواز» هم بین پیشنهادها خواهد بود.
میتوانید هر واژه‌ای را که به واژه‌نامه‌ی شخصی اضافه کردید، با ویرایش فایل (LanguageTag).dic که در پوشه‌ی spellcheck موجود در پوشه‌ی پیکربندی کاربر NVDA پیدا میشود، حذف کنید.
برای نسخه‌ی نصب‌شده، نشانی  %appdata%\nvda\spellcheck_dictionaries و برای نسخه‌ی قابل حمل، نشانی userConfig\spellcheck_dictionaries محلی که نسخه‌ی قابل حمل NVDA را ایجاد کرده اید ببینید.
به عنوان مثال، فایل مربوط به واژه‌نامه‌ی انگلیسی، en_US.dic نام دارد.

### نادیده گرفتن برای این بار

گزینه‌ی ماقبل آخر منوی پیشنهادها، «این بار نادیده بگیر» است. اگر کلمه‌ای که دارای خطای املایی باشد و بخواهید غلط‌یابی نشود، میتوانید از این گزینه استفاده کنید.
به عنوان مثال، متنی داریم از این قرار: «درود به کاربران NVDA. امیدواریم وقت خوشی با NVDA و افزونه‌هایش بگذرانید. بدون شک، NVDA یک صفحه‌خوان شگفت‌انگیز است.» اگر کلمه‌ی NVDA را به «این بار نادیده بگیر» اضافه کنید، تعداد خطاها از ۴ به ۱ کاهش می‌یابد؛ کلمه‌ی باقیمانده‌ی دارای خطا، «هایش» خواهد بود. به عبارت دیگر، همه‌ی کلمه‌های« NVDA» از فهرست خطاهای این بار حذف خواهند شد.


## پشتیبانی از زبان‌های دیگر

افزونه‌ی غلط‌یاب همراه با واژه‌نامه‌ی انگلیسی در اختیار شماست؛ که هنگام نصب افزونه، با اجازه‌ی شما نصب خواهد شد.
غلط‌یابی بسته به زبان ورودی صفحه‌کلید انجام خواهد شد. با این حال اگر واژه‌نامه‌ی زبان مورد نظر قبلا نصب نشده باشد، NVDA اعلام میکند که واژه‌نامه‌ی آن زبان را نصب کنید. وقتی Yes را کلیک کنید، واژه‌نامه نصب خواهد شد و میتوانید از این به بعد متن‌های نوشته‌شده به آن زبان را نیز غلط‌یابی کنید.
افزون بر این، میتوانید با فشردن NVDA+Alt+Shift+L فهرست زبان‌ها را برای انتخاب دستی یک زبانبیاورید و واژه‌نامه‌ی زبانی که قبلا دانلود نشده را دانلود کنید. برای برگشتن به روش قبلی غلطیابی، یعنی غلط‌یابی بر اساس زبان ورودی صفحه‌کلید، یک بار دیگر کلیدهای گفته‌شده را فشار دهید.


## چند نکته

- بستن پنجره‌ی افزونه با Escape همه‌ی تغییرات را نادیده میگیرد. هیچ چیز ذخیره نمیشود.
- حتی اگر بخواهید بدون جایگزینی متن، واژه‌ای به واژه‌نامه‌ی شخصی اضافه کنید، باید Control+R را برای این کار فشار دهید.
- میتوانید کلیدهای میانبر فراخوانی افزونه، کلید عمل جایگزینی، کلید کپی کردن متن تصحیح‌شده، و کلید انتخاب دستی زبان را از پنجره‌ی مدیریت فرمان‌های ورودی تغییر بدهید.


## میانبرهای صفحه‌کلید

- NVDA+Alt+S، برای فراخوانی افزونه.
- جهت‌نماهای چپ و راست، برای حرکت کردن بین واژه‌های دارای خطای املایی.
- اینتر یا جهت‌نمای پایین، برای آوردن منوی پیشنهادها.
- جهت‌نماهای بالا و پایین، برای حرکت بین پیشنهادها.
- اینتر، برای برگزیدن یک پیشنهاد.
- Backspace، برای حذف پیشنهاد برگزیده.
- Control+C، برای کپی کردن متن تصحیح‌شده در کلیپ‌برد، بدون جایگزین کردن متن انتخاب‌شده.
- Control+R، برای جایگزین کردن پیشنهادهای انتخاب‌شده در متن.
- Escape، برای بستن منوی پیشنهادها و منوی کلمات دارای خطای املایی.
- NVDA+Alt+Shift+L، برای انتخاب یک زبان بطور دستی.
